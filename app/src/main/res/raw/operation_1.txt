- پس از پیروزی انقلاب اسلامی، جوانان مؤمن استان در قالب کمیته انقلاب اسلامی به پاسداری از انقلاب پرداختند و در خرداد ماه 1358 به دنبال تشکیل سپاه پاسداران انقلاب اسلامی یزد در این نهاد مقدس عضویت یافتند. 
- اولین مأموریت نیروهای پاسدار یزدی به منطقه محروم سیستان و بلوچستان (شهرهای سراوان و نیک شهر) بود. 
- همزمان گروهی به مناطق محروم کردستان مأمور و تحت فرماندهی شهید منتظر قائم سپاه بوکان و سقز را تشکیل دادند تا با ضد انقلابیون مسلح که آرامش مردم و امنیت آن خطه از سرزمین اسلامیمان را به خطر انداخته بودند، مقابله کنند. 
- سپاه قصر شیرین نیز به همت سردار رشید اسلام شهید محمد منتظر قائم و با حضور جمعی از پاسداران استان تشکیل شد. 
- در حمله مستقیم آمریکا به ایران در طبس در تاریخ 5 اردیبهشت 1359، اولین فرمانده سپاه یزد محمد منتظر قائم شهید و چند نفر از پاسداران همراه وی مجروح گردیدند و بدین وسیله توطئه استکبار جهانی و عوامل داخلی آنها به ویژه بنی صدر خائن برملا گردید. 
- تحرکات عراق ماه ها قبل از شروع رسمی جنگ تحمیلی (31 شهریور 1359) در مرزها وجود داشت که در این رابطه تعدادی از رزمندگان و هموطنان عزیزمان به شهادت رسیده و یا مجروح شدند که از جمله می توان به شهادت فرمانده اسبق سپاه یزد، شهید ابراهیم ابراهیمی ترک در تاریخ 11/02/1359 در اثر اصابت ترکش خمپاره دشمن در منطقه قصر شیرین اشاره کرد. 
- رزمندگان یزدی در طول 8 سال دفاع مقدس، طی 240 نوبت به جبهه های نبرد حق علیه باطل شتافتند که در این مدت 38741 نفر حداقل یک بار به جبهه ها اعزام شدند که مدت حضور بعضی از آنها بیش از 2000 روز بوده است.
- تفکیک سنی نیروهای مردمی اعزامی به جبهه ها شامل: 65% از 13 تا 20 ساله، 20% 20 تا 35 ساله، 10% 35 تا 45 ساله و 5% بالای 45 ساله بوده است. 
- 75% نیروهای اعزامی مردمی به جبهه ها از قشر فرهنگی و دانش آموزان بودند که 1046 نفر شهید را تقدیم انقلاب نمودند.
- 7% نیروهای اعزامی به جبهه ها از دانشجویان و دانشگاهیان بوده اند.
- در طول دفاع مقدس تعداد 373 نفر از طلاب و روحانیون استان از طریق بسیج و 432 نفر از سوی جهاد سازندگی، تحت عنون رزمنده و مبلّغ ، به جبهه ها اعزام و 140 شهید را تقدیم اسلام نمودند که نسبت شهدای روحانی استان به جمعیت خود از تعداد شهدای سایر اقشار بیشتر است. 
- آمار 1463 شهید کارگر و کارمند، نشان از حضور فعال این قشر زحمتکش در جبهه ها می باشد
- جهاد سازندگی یزد در طول دفاع مقدس، با تقدیم 51 شهید، 250 جانباز و 12 آزاده، دین خود را به انقلاب و اسلام ادا کرده است.
- کوچکترین شهید دفاع مقدس با 12 سال سن، از میبد است که در تاریخ 28/10/ 1360 در صحنه نبرد مستقیم با صدامیان در منطقه شوش به شهادت رسیده است. 
- پیرترین شهید دفاع مقدس با 95 سال سن، از بفروئیه میبد است که پس از دو ماه نبرد با مزدوران بعثی، در تاریخ 14/3/1362 در جبهه جنوب به شهادت رسیده است. 
شهید حسین ارسلان متخلص به رخشا، اولین شاعر شهید صاحب اثر در دفاع مقدس است. وی در 25/11/1324 در یزد دیده به جهان گشود و در 20/9/1364 در هورالهویزه به فوز عظمای شهادت نائل آمد. 
- شهدای استان یزد به تفکیک شهرستان ها عبارتند از: ابرکوه 223 شهید، اردکان 407 شهید، بافق 244 شهید، بهاباد 73 شهید، تفت 348 شهید، خاتم 105 شهید، صدوق 138 شهید، طبس 204 شهید، مهریز 297 شهید، میبد 362 شهید و یزد 1637 شهید 
- از کل شهدای استان یزد 52/0% در قبل از پیروزی انقلاب اسلامی، 53/88% در دفاع مقدس، 99/3% توسط ضد انقلاب و 96/6% در درگیری با اشرار و قاچاقچیان و سایر حوادث به شهادت رسیده اند. 
- تعداد جانبازان و آزادگان استان یزد که در بنیاد شهید و امور ایثارگران تشکیل پرونده داده اند، به ترتیب 10082 و 775 نفر می باشند که تعداد 160 نفر آنها جانبازان 70% هستند. 
- تیپ 18 الغدیر به عنوان تنها یگان نظامی استان یزد، در تاریخ 04/07/1362 مطابق با 18 ذی الحجه الحرام سال 1403 (مصادف با عید سعید غدیرخم) تشکیل گردید. مقر اصلی این یگان در دوران دفاع مقدس در کیلومتر 15 جاده اهواز- اندیمشک، تحت عنوان پادگان شهید عاصی زاده قرار داشت. تیپ الغدیر در 12 عملیات آفندی و 20 عملیات پدافندی شرکت داشته است. (جدول شماره دو و سه پیوست)
- قبل از تشکیل تیپ مستقل 18 الغدیر، نیروهای یزدی در قالب گردان ها و گروهان های مختلف در سایر یگان های نیروی زمینی سپاه در مناطق کرمانشاه، ایلام، آذربایجان غربی، کردستان و خوزستان به رزم بی امان خود ادامه می دادند. (جدول شماره یک پیوست) 
- تیپ الغدیر در دوران دفاع مقدس دو فرمانده خود را تقدیم انقلاب اسلامی و نظام مقدس جمهوری اسلامی ایران نمود: اولین فرمانده شهید برادر ذبیح ا... عاصی زاده (شهادت در تاریخ 21/07/1362 قبل از عملیات والفجر 4 در منطقه بانه) دومین فرمانده شهید برادر ابراهیم جعفرزاده (شهادت در عملیات بدر مورخ 24/12/1363 در منطقه الصخره)
- تیپ الغدیر بعد از پایان جنگ تحمیلی نیز دو فرمانده خود را تقدیم انقلاب و اسلام نمود: سومین فرمانده شهید برادر اکبر آقابابایی (شهادت 05/06/1375 بر اثر ضایعات شیمیایی در عملیات کربلای 5) چهارمین فرمانده شهید برادر سعید قهاری سعید (شهادت 04/12/1385 در درگیری با اشرار پژاک در منطقه ارومیه) 

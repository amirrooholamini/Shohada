وصيت نامه شهيد محمد علي اميني
بسم رب الشهداء و الصديقين
افض امري الي الله ان الله بصير بالعباد
خداوندا خودم را به تو مي سپارم و از كسي جز تو هراسي ندارم.
السلام الحسين و علي علي ابن الحسين و علي اولاد الحسين و علي اصحاب الحسين.
سلام بر حسين، سلام بر مجاهد في سبيل الله ، عدالت خواه جهان ،منجي جهان اسلام ،سالار شهيدان ،سلام بر فرزندان پاك رسول الله و امامان معصوم و پويندگان اسلام محمدي،بهترين درودهايم را به سالار شهيدان مي فرستم كه چون در روز عاشورا نداي هل من ناصرش از حلقومش بلند شد و ياوري پيدا نكرد،اي حسين كاش در روز عاشورا تو را ياري مي كردم  و نمي گذاشتم شمشير هاي ناپاك به سوي تو فرود آيند اي كاش بودم سينه دشمن را مي دريدم و راه پر سعادت تو را قبل از تو و به فرمان تو طي مي كردم ولي اينك در اين زمان موظفم به نداي امام خميني لبيك بگويم تا در انتقام خون اباعبد الا الله تا شهيدان انقلاب اسلامي را از جنايتكاران زمان خصوصا صداميان جنايتكار بگيرم و سپس به نهايت آرزويم شهادت برسم،اينك اي خميني اي روح خدا واي بت شكن زمان فرمانت را شنيدم بسويت پر كشيدم همراه تو تا كربلاي حسين براي آزادي ***/**پيش خواهيم**********شهادت تو را همراهي مي كنيم باشد تا انتقام خون شهيدان از جنايتكاران گرفته شود .
اي صفحات تاريخ بر خود بنويس شهادت رزمندگان دلاور اين سرزمين را،اي تاريخ نظاره كن  و برخود بناز كه چنين سربازاني را با شعارهاي مقدس همچون ما اهل كوغف نيستيم امام تنها بماند ،به ياري حسين زمان شتافتند  و همگام با او براي آزادي كربلاي حسين  و براي برپايي عدالت مي ستيزند، اي آسمان و اي زمين ايران هرگز اجازه مده تا جنايتي در ايران انجام بگيرد ، اي ياران و اي دوستان بشتابيد از قافله عقب نمانيد اي دشمنان هرگز مپنداريد كه من راه كوركورانه انتخاب كردم بدانيد سعادت من است با آگاهي و افتخار اين راه را انتخاب كرده ام وبه سوي ****مي روم .پدر و مادرم بر شما درود و سلام مي فرستم و جدا از شما عذرخواهي مي كنم كه نتوانستم آنچنان كه بايد وظايف را نسبت به شما انجام دهم.
پدر بزرگوارم مبادا به خاطر از دست دادن من نگران باشي تو كه مانند كوه استوار بودي و خود مرا به ياري حسين زمان تشويق نمودي آفرين بر تو تي مادر عزيزتر از جانم تو كه با تربيت چنين فرزندي توانستي وظيفه خودت را نسبت به اسلام و انقلاب انجام دهي و تهنيت عرض مي كنم.
وصيت كوچكي دارم و آن اينكه در مجلس ختم شربت و شيريني بر قهوه ترجيح داده و مجلس ختم به مجلس جشن مبدل كرده ،اين را بدانكه با شادي شما روح من شاد مي شود ،مادرم اي تنها كسي كه مي توانم بگويم دردم را ،رنجم را مي فهميدي تو بودي ، سعي كن مانند تپه اي استوار باشي  و در مجلسم گريه نكن و اگر هم خواستي گريه كني به غريبي حسين (ع) گريه بكن چون او آنقدر مظلوم بود كه در هنگام شهادتش مادري نداشت كه برايش گريه كند  و هر وقت هم دلت شكست به امام و انقلاب و رزمندگان دعا كن.
و هم اكنون حرفي دارم با خواهرانم و از شما مي خواهم در مرحله اول حجاب خود را حفظ كنيد هرچند حفظ مي كرديد چون اين بزرگترين كاري است كه مي توانيد به جبهه بكنيد.در مرحله دوم از شما مي خواهم به خاطر شهادت برادرت سر را به زير نيندازيد و مانند زينب محكم و استوار بايستي چون الگوي تو زينب كبري و فاطمه زهرا مي باشد.
وما برادرانم شما كه در هر ضمينه اي هم سنگر من بوديد از شما مي خواهم كه بعد از اين هم همراه من باشيد و اسلحه ام را نگذاريد به زمين بيافتد. و از همين جا با تمام اقوام و دوستان و آشنايان براي آخرين بار خداحافظي مي كنم .

والسلام
محمد علي اميني
